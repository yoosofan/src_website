<!-- title: نکته‌هایی دربارهٔ آزمون‌ها -->
<!-- slug: exam -->
<!-- date: 2015-08-14 17:05:26 UTC+04:30 -->
<!-- tags: -->
<!-- category: -->
<!-- link: -->
<!-- description: -->
<!-- type: text -->
<p>نکاتی که باید دانشجویان گرامی در هنگام دادن آزمون رعایت کنند</p>
<div class="section" id="id1">
<h1>توضیح‌های کلی برای آزمون‌های برحط</h1>
<p>نوشته‌ها در تصویر گرفته شده از کاغذ خوانا باشد و اگر کم رنگ باشد نمره‌ای ندارد. بهتر است برای کاهش منطقی حجم تصویر تنظیمات دوربین خود را تغییر دهید و دقت دوربین را کاهش دهید تا به سادگی حجم را کاهش دهد و زودتر بتوانید بارگذاری کنید. همچنین از هر گونه کم کردن حجم زیاد پرهیز کنید زیرا به شدت کیفیت را کاهش می‌دهد و نمی‌توان نوشته‌ها را خواند و نمره‌ای نمی‌گیرید. چنین حالتی گاهی پیش می‌آید که از برخی ابزارهای گفتگوی اینترنتی کمک بگیرید که تصویر را با آن بگیرید و بعد روی lms بفرستید زیرا حجم را خیلی کاهش می‌دهد.</p>
<blockquote>
<p>برای نمونه آزمایش کردم که با دوربین گوشی‌ام به صورت پیشفرض و بدون افزایش کیفیت حجم یک تصویر ساده از یک کاغذ حدود ۵ مگابایت شد در حالی که وقتی تنظیمات را کمی تغییر دادم حدود ۸۰۰ کیلوبایت همان صفحه را توانستم بگیرم بدون این که هیچ ابزاری را برای کاهش حجم به کار بگیرم و فقط تنظمیات دوربین را کمی تغییر دادم. تصویر به دست آمده نیز بسیار روشن بود و نوشته‌ها به خوبی خوانده می‌شد.</p>
</blockquote>
<p>تصویر به صورت عمودی از صفحه گرفته شود یعنی به صورتی که صفحهٔ کاغذ دفتر یا A4 شما باید از بالا به پایین باشد تا نیازی به چرخاندن آن برای خواندن نباشد اگر به صورت دیگری بفرستید نمره کمتر خواهد شد.</p>
<p>تصویر را می‌توانید به pdf تبدیل کنید فقط به موضوع کیفیت تصویرها در آن دقت کنید.</p>
<p>بهتر است اکنون تصویر گرفتن را آزمایش کنید تا عادت کنید درست و سریع تصویر بگیرید و تصویر واضح باشد و اغلب مشکل به بد گرفتن تصویر از سوی شما برمی‌گردد تا این که مشکل از دوربین شما باشد. بد نیست از هم اکنون یک سری کارهای ساده انجام دهید تا بتوانید دوربین (احتمالا گوشی) در زمان آزمون در مکان مناسبی بگذارید که ثابت باشد و به سادگی برگه را زیر آن بگذارید تا بدون هیچ لرزش دست و به سرعت بتوانید عکس بگیرید. از یک طرف تصویر بد و بی‌کیفیت نفرستید و از سوی دیگر تصویر سنگین نفرستید.</p>
<p>گاهی نیز مشکل بدی تصویر به دلیل ابزارهای میانی است که برای انتقال به کار می‌برید که به شدت کیفیت تصویر را کاهش می‌دهند تا حجم کمتری بگیرد و عملا نوشته‌ها ناخوانا می‌شود مهم‌ترین ابزاری که چنین مشکلی را تا کنون دانشجویان با آن داشته‌اند WhatsApp بوده است که به شدت نوشته‌های تصویر را بی‌کیفیت و غیرقابل خواندن می‌کند.</p>
<p>اگر دانشجویی به هر دلیلی نمی‌تواند تصویر بگیرد و بفرستد همین امروز یک رایانامه بفرستد و مشکل را بنویسد و توضیح دهد تا بنویسم چگونه آزمون دهد. متأسفانه کار این افراد دشوارتر می‌شود و زمان بیشتری از آنها گرفته می‌شود بنابراین پیشنهاد نمی‌کنم این روش را به کار ببرید و اگر برای‌تان شدنی است برای آزمون همان خودکار و کاغذ و تصویر از آنها را به کار ببرید و عملا نمی‌توانید در آن ابزارهای تایپ کنید. البته این بخش برای پرسش‌هایی است که تأکید شده باشد فقط روی کاغذ بنویسید و تصویر بفرستید ولی برای پرسش‌هایی که می‌توانید تایپ کنید یا تصویر بفرستید یا برنامه پیوست کنید این بخش موضوعیت ندارد.</p>
<p>در همان پیامی که تصویر را می‌فرستید توضیح را بنویسید نه در یک پیام دیگر</p>
<p>هر گونه کپی از روی اینترنت یا کپی از دانشجوی دیگری نمرهٔ شما را به شدت کاهش می‌دهد و در صورت شدید بودن میزان کپی بودن نمرهٔ کل درس تقلب کنندگان زیر ۱۰ خواهد شد. یادآوری کنم کپی دهنده بدتر از کپی گیرنده است!
بنابراین نگویید تقلب نگرفتم و فقط تقلب دادم زیرا تقلب دهنده ‌آدم بدتری است. یادآوری کنم کپی دهنده بدتر از کپی گیرنده است!
بنابراین نگویید تقلب نگرفتم و فقط تقلب دادم زیرا عملا مشکل شما بیشتر است که تقلب داده‌اید. البته این جدا از انواع دیگری از تقلب است.</p>
<p>بخش چند گزینه‌ای آزمون نمرهٔ منفی دارد و امکان برگشت وجود ندارد و زمان کاملا مشخص و محدودی دارد و تمدید شدنی نیتست.</p>
<p>در هنگام آزمون اگر پرسشی باشد در گروه تلگرامی درس می‌توانید بپرسید و از فرستادن پیام‌های جداگانهٔ شخصی پرهیز کنید. پرسش به گونه‌ای نباشد که به پاسخ کمک کند و دیگران از آن راهنمایی پاسخ بگیرند. طبیعی است که پاسخ برخی پرسش‌ها را نخواهم داد زیرا عملا نکتهٔ پرسش همین دقت کردن به همین موردها هست.</p>
<p>در یک بازهٔ زمانی آزمون آغاز می‌شود و پایان می‌یابد.</p>
<p>پیام‌های اضافی و تکراری نمره کم می‌شود.</p>
<p>اگر باز هم کسی از این دست مشکلات داشت نمره از او کم می‌شود یعنی مشکلاتی که طبیعتا باید پیش از آغاز آزمون برطرف کرده باشد و در پیام کلی نیز توضیح داده بودم</p>
<p>دست کم دو دقیقه پیش از پایان زمان اعلام شده باید بفرستید یعنی اگر بعدی ۵ دقیقه وقت دارد باید سه دقیقه‌ای انجام دهید تا دو دقیقه زودتر بفرستید</p>
<p>اگر به هر دلیلی مشکلی در سامانه پیش آمد دست کم پنج دقیقه پیش از پایان بخش خاص آزمون می‌توانید پاسخ را با رایانامه برایم به نشانی زیر بفرستید و دقت کنید باز پاسخ شما باید در بازهٔ زمانی آزمون به من برسد.</p>
<p>yoosofan</p>
<p>gmail</p>
<p>عنوان نامه به صورت زیر باشد که نخست نام خلاصهٔ درس (cpp, db, comp, os, web, ie) و همانند آن باشد سپس نیم‌سال تحصیلی نوشته شود سپس شمارهٔ پرسش نوشته شود اگر شماره بخش داشته باشد پس از آن نوشته می‌شود.</p>
<p>cpp992 exam_part_number</p>
<p>بنابراین اگر در بخش سوم آزمون پرسش دوم را دیدید نمی‌توانید بارگذاری کنید با عنوان نامهٔ</p>
<p>cpp992 3 2</p>
<p>رایانامهٔ شما باید همان رایانامه‌ای باشد که برای درس به کار می‌گیرید و همهٔ ویژگی‌های توضیح داده شده را داشته باشد وگرنه نمره داده نمی‌شود.</p>
<p>همهٔ پاسخ یک پیام باید درون یک نامه باشد و در چند نامه نباشد.</p>
<p>اگر خواستید پاسخ خود را تغییر دهید و پاسخ جدیدی بفرستید در صورتی که هنوز دو دقیقه وقت مانده باشد آن‌گاه با همان عنوان گفته شده در آزمون باز نامه برای همان پرسش بفرستید. حداکثر دو بار می‌توانید نامه بفرستید.</p>
<p>اگر چند رایانامه می‌فرستید در آخرین حتما بنویسید که پاسخ در این است دقت کنید اگر خارج از بازهٔ زمانی آن پرسش باشد در نظر گرفته نمی‌شود.</p>
</div>
<div class="section" id="id2">
<h1>نکات عمومی</h1>
<p>۱ـ      خودکار ، مداد ، مداد پاک کن و دیگر لوازمی که برای آزمون نیاز دارید به همراه داشته باشید</p>
<p>۲ـ      پبش از آزمون به اندازهٔ کافی استراحت نمایید و غذای کافی خورده باشید تا سر آزمون سر حال باشید</p>
<p>۳ـ      تلفن همراه و دیگر وسیله‌های ارتباطی در هنگام آزمون را به کار نبرید</p>
<p>۴ـ      در هنگام آزمون از جلسه صدای اضافی ایجاد نکنید. هنگام خارج شدن از آزمون نیز از ایجاد سر و صدای اضافی و یا گفتگو با همدیگر پرهیز نمایید.</p>
<p>۵ـ می‌توانید قلم‌گیر (پاک کردن خودکار) را در برگه خود به کار ببرید ولی نمی‌توانید نام خود را با آن بپوشانید که بتوان تغییر داد.</p>
</div>
<div class="section" id="id3">
<h1>نکات اختصاصی</h1>
<p>۱ـ فقط در زمان‌های ویژه‌ای به پرسش‌ها پاسخ داده می‌شود اغلب در ده دقیقهٔ نخست آزمون و سپس نیم ساعت پس از آن و سپس ۴۵ دقیقه پس از پاسخ به پرسش‌های پیشین به پرسش‌ها پاسخ داده می‌شود و سر آزمون این زمان‌ها گفته می‌شود. در این بازه‌های زمانی به پرسشی پاسخ داده نمی‌شود زیرا تمرکز دیگر دانشجویان به هم می‌خورد و نمی‌توانند خوب فکر کنند. بنابراین اگر پرسشی پیش آمد بر روی برگه بپرسید و در زمان پاسخ گویی پرسش خود را بگویید.</p>
<p>۲ـ اگر دانشجویی هر کار دیگری با مراقب یا استاد در جلسه داشته باشد فقط دست خود را بلند کند و بدون مقدمه در جلسه حرف نزند یا پرسشی نپرسد.</p>
<p>۳ـ دانشجویان باید پیش از خارج شدن از آزمون همهٔ برگه‌های مربوط به آزمون را (برگهٔ پاسخ‌ها ، برگهٔ پرسش و برگهٔ چکنویس) تحویل دهند</p>
<p>۴ـ در بازهٔ آزمون هر برگه‌ای که به شما داده می‌شود باید روی آن نام کامل و شمارهٔ دانشجویی خود را بنویسید.</p>
<p>۵ـ هیچ برگهٔ اضافی نباید همراه خود به آزمون بیاورید.</p>
</div>
