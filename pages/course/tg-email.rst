.. title: گروه‌های تلگرامی و ایمیل
.. slug: tg-email
.. date: 2024-02-15 20:30:51 UTC+03:30
.. tags: 
.. category: 
.. link: 
.. description: 
.. type: text


ایمیل
--------
همچنین برای اغلب درس‌هایم برای نمره‌های تمرین‌ها و حضور و غیاب و دیگر نمره‌های جانبی از ابزارهای دیگری کمک می‌گیرم که اغلب نیاز به داشتن ایمیل است.

قالب حساب جی‌میل به صورت زیر باشد: lastName.firstName.studentNumber

برای نمونه برایم می‌توانست چنین چیزی باشد:
yoosofan.ahmad.97847938

برای کوتاه شدن نیازی نیست پیشوندها یا پسوندهای نام‌های‌تان را بنویسید برای نمونه نام کاملم «احمد یوسفان نجف‌آبادی» هست که برای طولانی نشدن در اغلب جاها همان «احمد یوسفان» را می‌نویسم. اگر نام پیش از این به هر دلیلی گرفته شده بود پس از شمارهٔ دانشجویی نقطهٔ دیگر می‌گذارید و حداکثر دو رقم دیگر پس از آن می‌افزایید.

در بخش نام و نام خانوادگی باید نام و نام خانوادگی خود را به فارسی بنویسید. در ادامه برای بقیهٔ جاها نیز همین موضوع را رعایت کنید و کوشش کنید به غیر از نام کاربری که اغلب باید انگلیسی باشد نام و نام خانوادگی خود را فارسی بنویسید.

گروه‌های تلگرامی
-------------------------------------
برای اغلب درس‌ها در چند سال گذشته گروه‌های تلگرامی ساخته‌ام تا دانشجویان درس بتوانند در آن با هم به پرسش و پاسخ بپردازند و در صورت نیاز از حل تمرین پرسش‌هایی بپرسند. طبیعی است فرصت نکنم به پرسش‌های داده شده در آنها پاسخ دهم ولی به پرسش و پاسخ‌های مناسب نمره می‌دهم.

نام کاربری شما، نام یا نام خانوادگی یا ترکیب آنها باشد و اگر جز این است باید نام بدون هیچ مشکلی از نگاه عمومی (توهین یا هر شکل نادرست دیگر) باشد و باید به نوعی هویت هر کدام از کاربران مشخص باشد مثلا نام و نام خانوادگی یا شماره‌ی دانشجویی در پایان برخی پیام‌ها در فاصله‌ی زمانی گذاشته شود تا نویسنده‌ی پیام مشخص باشد. کاربرانی که هویت آنها مشخص نباشند حذف خواهند شد. همچنین تصویر حساب تلگرامی باید تصویر رسمی خودتان باشد یا تصویری نداشته باشید.

فعالیت در گروه تلگرامی می‌تواند تا یک نمره از نمرهٔ نهایی را دربرداشته باشد که بستگی به میزان فعالیت سودمندتان در آن دارد. منظور از فعالیت سودمند:

* پرسیدن پرسش مناسب: حداکثر برای یک یا دو بار نمره دارد.
* پاسخ دادن به پرسش‌های دیگران: بسته به نوع و میزان پاسخ می‌تواند تکرار شود.
* راهنمایی یا توضیح دربارهٔ کلاس یا دیگر نکته‌هایی که برای دیگران سودمند باشد.
* هر گونه نوشتار یا گفتار مناسب که به هر شکلی به سود کلاس باشد.

چیزهایی که نمره برای‌شان کم می‌شود.

* بحث‌های اضافی و بیجا دربارهٔ نمره
* طرح هر موضوع نامرتبط با کلاس
* هر گونه پیام یا تصویر غیرمرتبط با کلاس درس

برخی قانون‌ها
^^^^^^^^^^^^^^^^^^^^^^^^^^^^^^^
#. آواتار نیز نباید دارای مشکلی از دیدگاه عمومی باشد.
#. لطفا از هر گونه بحث خارج از موضوع درس پرهیز کنید.
#.  لطفا حق مؤلف را رعایت کنید.
#.  لطفا فارسی بنویسید و از نوشتن پینگلیش یا فینگلیش پرهیز کنید. هم اکنون تقریبا همه‌ی دستگاه‌ها فارسی را پشتیبانی می‌کنند.
#.  اعضای این گروه باید درس متناظر این گروه در دانشگاه کاشان، گروه مهندسی کامپیوتر را این نیمسال با اینجانب گرفته باشند یا حل تمرین درس باشند وگرنه حذف خواهند شد.
#.  هر گونه بازپخش پیامی از گروه‌ها یا کانال‌های دیگر تلگرامی حتی اگر مرتبط با موضوع درس باشد ممنوع است.

بحث‌های به شکل زیر پس از گرفتن اخطار و تغییر نیافتن حذف می‌شوند و پیامدهایی نیز برای نگارنده خواهد داشت.

#.   بحث نامرتبط
#.   به نوعی حالت مسخره کردن،
#.   برخورد دو طرفه
#.   جدال‌های دنباله‌دار و بدون هدف
#.   تخریب شخصیت
#.   توهین
#.   بحث خارج از درس

موردهایی از گروه‌های دیگر که در اینجا نیز باید رعایت شود.

#.   توهین و بی احترامی به اعضاء، شخص خاص، اساتید، محصولات و... ممنوع است.
#.  هرگونه مقایسه بی نتیجه بین قطعات، زبان های برنامه نویسی، کامپایلرها، محصولات و... ممنوع است.
#.  قرار دادن هرگونه لینک گروه و کانال و تبلیغات و ... ممنوع است.
#.  هیچ سوالی پیش پا افتاده و بی ارزش نیست حتی اگر بسیار ساده باشد.
#.  دوستان لطف می کنند و به سوالات پاسخ می دهند و وظیفه ایی در این قبال ندارند. بنابراین در دریافت پاسخ سوالات کمی صبور باشید و سوالات یا جواب ها را در قالب یک متن و با  #سوال  قرار دهید و از قرار دادن چندیدن پیام کوتاه مرتبط با یک موضوع خودداری کنید.
#.  پروفایل موضوعی شخصی است. به هیچ وجه درباره پروفایل یکدیگر، نظر ندهید ودخالت نکنید.
#.  مزاحمت در پی وی اعضا به هر دلیلی مطلقا ممنوع است.
#.  درصورت شکایت اعضا از کاربر، برخورد خواهد شد.
#.  در صورتی که از یک کاربر شکایتی دارید ظرف 12 ساعت، آن را در "تماس با ادمین ها" مطرح کنید وگرنه بعد از 12 ساعت رسیدگی نخواهد شد.


ابزارهای احتمالی دیگر
-----------------------------------------------
برخی از ابزارهای دیگری نیز ممکن است به کار گرفته شود که در برخی از آنها باید ثبت نام کنید.

در وب‌گاه‌های زیر با همان حساب جی‌میل ثبت نام کنید و در صورت نیاز با قالبی که در ادامه نوشته می‌شود حساب داشته باشید. 

* `Miro <https://miro.com>`_
* `github <https://github.com>`_
* `gitlab <gitlab.com>`_
* `zoho <zoho.com>`_

در این وب‌گاه‌ها نام کاربری شما در صورت نیاز باید به شکل زیر باشد زیرا اغلب نمی‌تواند نقطه داشته باشد:

lastnameStudentNumberFirstname

برای نمونه نام کاربری‌ام می‌تواند به شکل زیر باشد

yoosofan972837ahmad


اغلب برای به اشتراک گذاشتن کدهایی برنامه‌نویسی به صورت زنده وب‌گاه زیر را به کار می‌برم

http://collabedit.com
یا 
https://codeshare.io
را به کار می‌برم.

برای متن‌ها نیز یکی از وب‌گاه‌های zoho.com یا google.com را با نام کاربری yoosofan به کار می‌گیرم.

https://writeurl.com

گاهی برای تصویرها از 
https://jspaint.app/
نیز کمک می‌گیرم

